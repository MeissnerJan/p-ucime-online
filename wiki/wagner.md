# Zpětná vazba od učitele: MÉ HODNOCENÍ MÉDIÍ PRO ONLINE VYUČOVÁNÍ

## BAKALÁŘ

ze školy bylo nařízeno, že má jít komunikace skrze Bakalář, mám informací od pár dětí a rodičů, že i když si vyžádali nové údaje, tak jim to nefunguje (reakce rodičů 14 z 24, reakce dětí 15 z 24) Buď mi to má stačit a neřešit a nebo hledám 100% medium, pro mě toto výsledek **NEPOUŽITELNÉ**

## SMS

mám založenou SMS skupinu s čísly žáků, říkal jsem si, že nebudu zatěžovat rodiče, že mají svých starostí dost. Na SMS mám 100% reakcí - pro mě S**UPER POUŽITELNÉ** (ale někteří žáci nemají chytrý telefon, takže mají problém s otevíráním elektronických odkazů - ach jo)

## EMAIL 

až dnes se mi podařilo telefonicky kontaktovat zbylé děti, se kterými jsem založil GOOGLE GROUP, ale potvrzení pozvánek neproběhlo, teď když mám založenou skupinu se žákovskými maily jsem dal výzvu, ať mi všech 24 dětí potvrdí, že dostali zprávu - Posílal jsem ve 12:30, poslal jsem výzvu i skrze SMS, teď je 19:08, potvrzeno 14 mailu - Z**ATÍM NEPOUŽITELNÉ, ALE CHCI ABY BYLO**

## GOOGLE CLASSROOM

 pracoval jsem 3 hodiny na přípravě prostředí pro děti, kde jsem chtěl připravit úkoly, kde to mělo fungovat, že děti budou odevzdávat vypracované úkoly přímo do tohoto prostředí a dokonce se tam dá i hodnotit, ale při zadávání adres mi Google CLASSROOM hlásí, že některé mailové adresy žáků jsou nepoužitelné - ach jo **NEPOUŽITELNÉ**

## GOOGLE DISK

mám vytvořené složky pro jednotlivé předměty, myslím, že super, protože jsem poslal odkaz a tam si jednotlivci stahují potřebné úkoly, ok, může žít svým životem a zpětná vazba na můj email - **SUPER POUŽITELNÉ**


## ONLINE SETKÁNÍ SE ŽÁKY - GOOGLE MEET

pošlu čas a link, kdy se taky setkáme, přihlásí se, diskutujeme, mohou si vyslechnout přednášku, komentovat, sdílím obrazovku, mohu je i vyzkoušet - **POUŽITELNÉ** (ale někteří rodiče mají v dopoledních hodinách notebooky a počítače pro sebe na home office, nebo na nich pracuji starší či mladší sourozenci, takže tito žáci jsou mimo hru. Některým se nepodařilo připojit, nefunguje jim to - maximální číslo připojených dětí v jeden moment je 16 až 18 z 24 a to s tím, že je systém přetížený, děti to vykopává pryč a oni se musí opětovně přihlásit - ach jo **TAKŽE VLASTNĚ NE 100% POUŽITELNÉ** https://www.pedagogicke.info/2020/03/daniel-cehula-moje-komunikace-s-rodici.html 

----

"Dnes jsem se bavila s několika maminkami, všechny se shodly v jedné věci. Je velmi nekomfortní, když každý zadává práci na doma jinam/jinak - Google Classroom, Bakaláři, Email, Edupage, atd. Důležité je, aby se daná škola v zadávání sjednotila."

----

Ještě jsem zaregistroval v řadě diskusí jeden relativně nebezpečný postoj k online výuce: vzhledem k tomu, že všichni žáci nemají přístup k internetu či vhodný HW, nemůžeme online výuku nasadit, protože musí být zajištěn rovný přístup ke vzdělávání. 
